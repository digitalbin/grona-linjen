---
image:
  src: tapp.jpg
  alt: Medis Hazy Pale öltapp
---

## I ett garage

...längs med gröna linjens Hagsätragren möttes de första humlesorterna i det som skulle bli Gullmars IPA. Året var 2015 när vännerna Rasmus Bergmark, Mattias Bratt och Rasmus Langer förenades i sin törst efter att finna den perfekta ölen.

Resan sedan dess har varit både krokig och bumpig. Men även om vi själva tycker att vi fortfarande är på väg så har Gröna Linjens senaste experiment gått att dricka på michelinkrogar, nattklubbar som Trädgården eller på det lokala lunchhaket i Stockholm och längs med gröna linjen. Sedan den 1 november 2019 finns vår ljusa dimmiga smakexplosion Gullmars IPA på Systembolagets beställningssortiment och givetvis alltid på Systembolaget vid Gullmarsplan.
